O mnie…

Z zawodu jestem pedagogiem. Ukończyłam studia na kierunku edukacji przedszkolnej i wczesnoszkolnej na AHE w Łodzi. Mam więc przygotowanie teoretyczne w pracy z dziećmi 😉

Od 2010r jestem po uszy zakochaną mężatką ❤️
W 2012r zostałam mamą po raz pierwszy 😉 i teoria zaczęła przeradzać się w praktykę. Obecnie jestem mamą czwórki cudownych łobuzów ❤️. 

Jak to zodiakalny bliźniak mam masę pomysłów (nie zawsze udanych 😉), wiele zainteresowań i wszędzie mnie pełno 😅. Kocham kreatywność. Lubię wykorzystywać i przerabiać stare rzeczy, lubię bawić się w robienie własnoręcznych prezentów (np. torty z pampersów, czy klatki na alkohol 😉 – w prezencie ślubnym dla szwagra), własnoręcznych kartek świątecznych czy zaproszeń (na chrzciny czy urodziny moich dzieci). To jest część mnie ❤️

Jednak moją największą pasją jest fotografia ❤️. Odkąd pamiętam zawsze lubiłam zdjęcia. Stało ich zawsze mnóstwo w pokoju mojej babci, a ja musiałam je przecierać z kurzu i zawsze pytałam „kto to jest?”. Dzisiaj moje mieszkanie jest pełne zdjęć… moich dzieci, moich bliskich, z naszych wycieczek i wakacji, z naszego życia. Tworzymy z nich historię ❤️

Na początku robiłam zwykłe, proste ujęcia. Z czasem moje zdjęcia stawały się coraz bardziej świadome i przerodziły się w domowe sesje fotograficzne. Dalej się uczę, ale już wiem, co chcę w życiu robić – trochę późno… 😅, ale lepiej później niż wcale 😅.
Postanowiłam więc spełniać się w tym, co kocham i połączyć wychowywanie dzieci z wymarzoną pracą poprzez uwiecznianie najpiękniejszych chwil Waszych i Waszych dzieci. 

Praca z dziećmi nie jest prosta, ale daje ogromną satysfakcję ❤️. Zdjęcia dziecięce to wspaniała pamiątka, do której będziemy wracać wiele razy… 
„Młodość nie wieczność – uwiecznij te chwile”
Dzieci pozwalają nam na nowo poznać siebie, zaglądnąć w głąb siebie, wrócić wspomnieniami do czasu, kiedy my byliśmy mali. Pomagają spojrzeć na świat ich oczami. To piękne ❤️ Dlatego praca z dziećmi jest taka ekscytująca i nieprzewidywalna ❤️

Dopiero zaczynam, ale nie brakuje mi zapału, motywacji oraz chęci do nauki i rozwoju ❤️ Moja strona dopiero powstaje, portfolio powoli się rozrasta, a w galerii widać coraz więcej dziecięcych buzi 😊 
Czym wykonuję zdjęcia? Telefonem komórkowym. Tak! Idąc za radą innych czołowych fotografów, czytając ich blogi, widząc ich zdjęcia – zgadzam się, że to nie sprzęt jest najważniejszy (nie dajcie sobie tego wmówić!) Nie każdego stać na lustrzankę i lika obiektywów, a posiadanie jej nie znaczy, że fotograf umie ją obsługiwać. Nie twierdzę, że aparat to coś złego, absolutnie, ale raczej chcę zmienić Wasze podejście, że telefon to nic złego. W dodatku telefon zawsze mamy pod ręką, a niektóre dzisiejsze telefony robią lepsze zdjęcia niż niejeden aparat). Sprzęt to tylko dodatek:

„Aparat fotograficzny jest dla artysty kolejnym narzędziem. Jeżeli się nad tym zastanowić, to jest to mechanizm podobny do skrzypiec. To artysta jest w stanie tworzyć sztukę nie aparat”. Brett Weston

Więc nie zniechęcajcie się od razu, tylko zaufajcie mi i mojemu oku 😉❤️

Jeżeli podobają Wam się moje zdjęcia, a nie ma w ofercie kategorii, która Was interesuje – napiszcie do mnie – znajdziemy rozwiązanie, a ja chętnie podejmę się nowego wyzwania ❤️